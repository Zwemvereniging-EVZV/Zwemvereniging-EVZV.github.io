<!DOCTYPE html>
<html lang="nl">

<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>ABC Zwemmen</title>
    <link rel="stylesheet" href="/style.css">
    <script src="/script.js"></script>
</head>

<body>
    <h1>ABC Zwemmen</h1>
    <p>EVZV leidt de kinderen op voor het Zwem-ABC. Dit betekent dat niet alleen de schoolslag en rugslag wordt aangeleerd, maar ook de borst- en rugcrawl. Verder worden de kinderen door de hele opleiding heen steeds meer bedreven in de 'red-jezelf'- apecten.
    <br>
    <br>Leren zwemmen volgens het Zwem-ABC is meer dan het leren van een kunstje om vooruit te komen in het water. Vanaf het begin van de lessen wordt veel tijd besteed aan het vertrouwd raken met het water. Dat gebeurt op allerlei manieren, die soms de indruk wekken dat er alleen maar gespeeld wordt. Het tegendeel is waar. Alle oefeningen en spelletjes zijn erop gericht de kinderen zoveel mogelijk bewegingservaring op te laten doen in het water. Het plezier in het oefenen is hierbij heel belangrijk. Kinderen beheersen in die fase nog niet de techniek van de zwemslag, maar leren, stapje voor stapje, toch al hoe ze zichzelf kunnen redden.
    <br>
    <br>Het zwem-ABC bestaat uit drie diploma's:</p>

    <img src="/assets/zwemdiploma-abc.jpg" width="80%" alt="Foto van zwemdiploma A, B en C."></img>
    
    <p><a href="/algemene-info/exameneisen">De eisen</a> voor het diploma worden telkens een stapje hoger. Elk diploma betekent dat het kind een bepaalde vaardigheid in het water heeft. Bij het diploma A moeten de kinderen laten zien dat ze weten wat een borst- en een rugcrawl is, terwijl bij het C-diploma de kinderen een technisch juiste borst- en rugcrawl moeten tonen.
    <br>
    <br>Om de veiligheid te waarborgen is het belangrijk dat de kinderen het Zwem-ABC helemaal afmaken. Pas na het behalen van het C-diploma kan je zeggen dat ze echt 'zwemveilig' zijn.</p>
</body>

</html>